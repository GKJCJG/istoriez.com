---
title: Läderlappen och vesslorna
author: Aisopos
style: white
font: 17
tags:
  - Djur
  - Fabler
---

En fladdermus råkade landa i boet till en vessla, som sprang upp och fångade honom. Fladdermusen bönade och bad att få flyga iväg, men vesslan ville inte lyssna.

"Du är en mus," sade han, "och jag alla möss är mina fiender. Varje mus jag fångar ska jag äta upp!"

"Men jag är ingen mus!" ropade fladdermusen. "Titta på mina vingar. Kan möss flyga? Jag är ingen mus, jag är bara en vanlig fågel! Snälla låt mig flyga iväg!"

Vesslan var tvungen att erkänna att fladdermusen inte var en mus, så han släppte honom. Men några dagar senare råkade fladdermusen landa i boet till en annan vessla. Denna vessla råkade vara en bitter fiende till alla fåglar, och han hade snart fångat fladdermusen, redo att äta upp honom.

"Du är en fågel," sa han, "och jag ska äta upp dig!"

"Vad", ropade fladdermusen, "Jag, en fågel! Alla fåglar har fjädrar! Jag är inget annat än en mus. Ner med alla katter, är mitt motto!"

Och så slapp den smarta fladdermusen undan för andra gången.
