---
title: Räven och druvorna
author: Aisopos
age: 4-6
style: black
tags:
  - Djur
  - Fabler
---

En räv såg en dag en massa vackra mogna druvor som hängde från en vinstock som slingrade sig längs grenarna på ett träd. Druvorna såg ut att vara sprängfyllda av druvsaft, och rävens mun vattnades när han satt och tittade längtandes på dem.

Druvorna hängde från en hög gren, och räven var tvungen att hoppa efter dem. Första gången han hoppade kom han inte ens i närheten av dem. Så han backade en bit och tog ett springande språng mot dem, men nådde inte upp då heller. Åter och igen försökte han, men förgäves.

Då satte han sig och såg på druvorna med avsmak.

"Vilken fåne jag är," sa han. "Här sliter jag ut mig på att få en massa sura druvor som inte är värda att gapa för."

Och mycket mycket hånfullt gick han därifrån.
