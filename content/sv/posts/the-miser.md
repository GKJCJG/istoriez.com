---
title: Girigbuken
author: Aisopos
style: black
font: 20
age: 7-12
tags:
  - Fabler
---

En girigbuk hade grävt ner sin skatt på ett hemligt ställe i sin trädgård. Varje dag gick och grävde upp skatten och räknade alla guldmynt för att vara säker på att allt var där. Han gjorde så många turer till platsen att en tjuv, som hade sett honom, anade vad det var som fanns gömt och en natt i tysthet grävde upp skatten och försvann med den.

När girigbuken upptäckte vad som hade hänt blev han utom sig av sorg, grät och slet sönder sina kläder.

En förbipasserande hörde honom gråta och frågade vad som hade hänt.

"Mitt guld, åh mitt guld!", grät girigbuken. "Någon har rånat mig!"

"Ditt guld? Där i det där hålet? Varför la du det där? Varför hade du det i ditt hus så att du kunde komma åt det lättare när du behövde köpa saker?"

"Köpa!", ropade girigbuken upprört. "Vad skulle jag köpa för något? Jag kom aldrig på något att köpa."

Främlingen tog upp en stor sten och kastade den i hålet.

"I så fall", sa han, "kan du täcka över den där stenen istället. För dig är den värd precis lika mycket som skatten du just förlorat!"
