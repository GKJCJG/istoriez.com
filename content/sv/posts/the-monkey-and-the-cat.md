---
title: Apan och katten
author: Aisopos
tags:
  - Fabler
  - Djur
  - Ärlighet
  - Lojalitet
style: white
age: 4-6
font: 17
---

Det var en gång en apa och en katt som levde som husdjur i samma hus. De var goda vänner och hade alla möjliga rackartyg för sig. Och vad de helst av allt ville ha tag i var saker de kunde äta, och det spelade inte så stor roll hur de fick tag i det.

En dag satt de vid elden och såg på när några kastanjer rostades på värmen. Frågan var hur de skulle få tag i dem.

"Jag skulle gladeligen ta dem", sa den sluga apan, "men du är mycket skickligare på sådant än vad jag är. Ta dem du så ska jag dela dem mellan oss."

Katten sträckte försiktigt fram sin tass, föste undan några vedträn, och drog sen snabbt tillbaka tassen igen. Hon försökte igen, och lyckades den här gången dra fram en kastanj halvvägs ur elden. En tredje gång, och hon lyckades ta ut kastanjen. Detta upprepades flera gånger, och varje gång blev hon väldigt varm om tassen. Men så snart hon tog en kastanj ur elden åt apan upp den.

Då kom matte in, och de båda husdjuren sprang iväg, katten med en ömmande tass och utan några kastanjer. Från den dagen nöjde sig katten med att äta sin vanliga mat, och hade inte längre så mycket att göra med apan.
