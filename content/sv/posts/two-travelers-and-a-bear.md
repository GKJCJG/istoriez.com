---
title: Vännerna och björnen
author: Aisopos
style: white
age: 7-12
tags:
  - Lojalitet
  - Fabler
---

Två vänner tog sällskap genom en skog när en gigantisk björn hoppade fram ur buskarna.

En av vännerna, som tänkte på sin egen säkerhet, klättrade upp i ett träd.

Den andra, som nu var helt ensam, kastade sig på marken och låg stilla och spelade död.

Björnen nosade på honom ett tag men gick sedan iväg.

Vännen i trädet klättrade ner.

"Det såg precis ut som att björnen viskade något i ditt öra", sade han. "Vad sa han till dig?"

"Han sa", svarade den andra, "att det inte var särskilt klokt att hålla sällskap med någon som överger sin vän om det uppstår fara."
